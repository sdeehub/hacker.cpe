---
layout: post
title: "เวลาจำเป็นใช้มือถือเข้าไป Config ตัว Router"
date: 2016-09-25 16:26:58 +0700
description: มือถือที่มีในมือก็เอามา set ตัว Wi-Fi router (หรือ access point) ได้นะ รู้ยัง?
tags:
 - Setup
 - Tool
comments: true
---
![Wi-Fi Scan]({{ "/assets/images/authors/odd/2016-11-25/wifi.jpg" | relative_url }}){: .center-image }*รูปหน้าจอ: ผลการ Scan Wi-Fi*

ปกติทั่วไปแล้วเราจะเตรียมอุปกรณ์และลงมือ setup Wi-Fi router ด้วยการเสียบสาย LAN ต่อ router เข้ากับ notebook แล้วจึงเข้าทำการ config หรือตั้งค่าต่างๆ ผ่านทาง browser แบบนี้เป็นมาตรฐานปกติ แต่ในเวลาไม่ปกติ คือพอถึงหน้างานแล้วเกิดเหตุว่า
- ไม่มีสาย LAN
- ไม่มี notebook

ถึงจะไม่มีอุปกรณ์พวกนี้ติดตัวมาด้วย แต่มือถือที่ติดตัวเราตลอดเวลาก็สามารถช่วยคุณได้

เอามือถือมาเปิด Wi-Fi เชื่อมต่อเข้าไปหา SSID ของ router ตัวนั้น (ปกติก็จะได้ค่า ip มาจาก router อยู่แล้วนะ) ถึงตรงนี้แอพที่ต้องมีไว้ช่วยเราได้ คือ [Wi-Fi Analyzer](https://play.google.com/store/apps/details?id=com.farproc.wifi.analyzer&hl=en) กับ [Net Analyzer](https://play.google.com/store/apps/details?id=net.techet.netanalyzerlite.an&hl=en)

- Net Analyzer จะบอก ip ของมือถือเรา บอก ip ของ router ที่เราเชื่อมต่ออยู่
- รู้ ip ก็เปิด browser ใส่ ip ของตัว router เข้าไป config กันตามปกติ บนมือถือหน้าเว็บตั้งค่าจะแลดูลำบากหน่อย เพราะส่วนใหญ่ไม่ responsive แต่ใจเย็นๆ ดูยากแต่ก็ยังพอคลำไปตั้ง config ต่างๆ ของตัว router ได้อยู่
- ตั้งค่าเสร็จกด save (logout ออกจาก router) เป็นอันเสร็จเรียบร้อย

>ข้อควรระวัง:
{: .note .warning}
>Q: แต่เพราะเราเชื่อมต่อเข้าไปแบบไม่เสียบสาย จะให้แน่ใจว่ากำลังตั้งค่า router ตัวไหน?
>A: ใช้ค่า mac address ของอุปกรณ์ router เป็นการตรวจเพื่อยืนยันนะครับ จะได้ถูกตรงตัวแน่ๆ ปกติแล้วหยิบอุปกรณ์พลิกดูจะมีค่าบอกอยู่ ดูให้ตรงกับค่า mac address ของอุปกรณ์บนหน้าเว็บ

Router ที่ถูกตั้งค่าใหม่แล้วอาจต้องมีการรีบูทไป ช่วงนั้น Wi-Fi บนมือถือก็จะหลุดไป (หรือ Wi-Fi หลุดเพราะค่าเปลี่ยนไป ถูกต้องแล้ว! ใจเย็นๆ) รอ router บูทเสร็จกลับมา แล้วค่อยเชื่อมต่อ wifi เข้าไปใหม่ตามค่าที่เราเพิ่ง set ไป ใช้ Wi-Fi Analyzer ตรวจสอบดู
- ชื่อ SSID
- ดูวิธีการเข้ารหัสที่เราตั้ง
- ดูความแรงและช่องสัญญาณที่ใช้

หลีกเลี่ยงที่จะใช้ช่องสัญญาณที่มีอุปกรณ์ใช้งานกันเยอะๆ แค่นี้ก็เรียบร้อยดี ชีวีเป็นสุขโดยทั่วกัน
